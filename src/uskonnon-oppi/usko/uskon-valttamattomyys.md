# Uskon välttämättömyys

**25. Onko usko välttämätön autuuteen?**

Usko on autuuteen ehdottomasti välttämätön; silla Kristus sanoo: "Joka ei usko, on jo tuomittu", ja: "Joka ei usko, se kadotetaan" (Joh. 3: 18; Mark. 16: 16)

> "Ilman uskoa on mahdoton kelvata Jumalalle." (Hebr. 11: 6)

**26. Tekeeko jokainen usko autuaaksi?**

Ei; ainoastaan totinen, Kristuksen opettama usko tekee autuaaksi.

>On siis väärin sanoa, ettei ole valiä uskosta, että on yhdentekevää, mitä uskoo.

**27. Millä kirkolla on totinen, Kristuksen opettama usko?**

Totinen, Kristuksen opettama usko on yksin katolisella kirkolla.

**28. Miksi katolisella kirkolla yksin on totinen, Kristuksen opettama usko?**

Katolisella kirkolla yksin on totinen, Kristuksen opettama usko, koska se yksin on Kristukselta ja apostoleilta vastaanottanut ja aina väärentämättömänä säilyttänyt tämän uskon.

***29. Eivätkö sis muut uskontokunnat olekaan Kristukselta ja apostoleilta vastaanottaneet ja aina väärentämättä säilyttäneet uskoaan?**

Eivät; sillä

1) ne eivät ole vastaanottaneet uskonoppiaan Kristukselta ja apostoleilta, koska ovat syntyneet kauan Kristuksen ja apostolien ajan jälkeen.
2) ne eivät ole väärentämättä säilyttäneet sitä, mikä Kristuksen opista katolisen kirkon kautta on tullut heidän osakseen, koska ne ovat opettaneet milloin mitäkin, jota vastoin Kristus ja apostolit aina opettivat samaa.

***30. Kun siis totinen usko on valttamätön autuuteen ja totinen usko ei voi olla muu kuin katolinen usko, niin eikö ole suuri armo olla katolilainen?**

On; katolilaisena oleminen on hyvin suuri armo, josta emme koskaan voi kyllin kiittää Jumalaa.

## Soveltaminen

Iloitse ja kiitä usein Jumalaa siitä, että olet katolisen kirkon lapsi; sillä ei löydy "mitään suurempaa rikkautta, mitään suurempaa aarretta kuin katolinen usko" (P. Augustinus).
