# Uskon käsite ja esine

**1. Mitä merkitsee uskominen?**

Uskominen merkitsee, että järkähtämättä pidetään totena kaikki, minkä Jumala on ilmoittanut, ja koska hän sen on ilmoittanut.

**2. Miksi meidän pitää uskoa kaikki, minkä Jumala on ilmoittanut?**

Meidän pitää uskoa kaikki, minkä Jumala on ilmoittanut, koska Jumala on iankaikkinen, erehtymätön totuus.

**3. Kenen kautta Jumala on meille itsensä ilmoittanut?**

Jumala on meille itsensä ilmoittanut: vanhassa litossa patriarkkain ja profetain kautta, uudessa litossa Poikansa Jeesuksen Kristuksen ja apostolien kautta.

**4. Kuka meille esittää uskottavaksi kaikki, minkä Jumala on ilmoittanut?**

Kaikki, minkä Jumala on ilmoittanut, esittää meille katolinen kirkko, joka Kristukselta on saanut toimeksi ilmoitettujen totuuksien julistamisen

**5. Millä tavalla on Jumalan ilmoittama tullut tietoomme?**

Jumalan ilmoittama on tullut tietoomme osaksi kiriallisesti, osaksi suullisesti; kirjallisesti bibliassa eli pyhässä raamatussa, suullisesti muistotiedoissa eli perintöopissa (traditio).

**6. Mikä pyhä raamattu on?**

Pyhä raamattu on kokoelma kirjoja, jotka on kirjoitettu Pyhän Hengen vaikutuksesta ja jotka kirkko on tunnustanut Jumalan sanaksi.

**7. Miten pyhä raamattu jaetaan?**
  
Pyhä raamattu jaetaan vanhan ja uuden testamentin kirjoihin.

***8. Mitkä ovat vanhan testamentin kirjat?**

Vanhan testamentin kirjat ovat:

1) 21 historiallista kirjaa;
2) 7 opetuskirjaa;
3) 17 profetallista kirjaa.

>*Historialliset kirjat ovat:*
>5 Mooseksen kirjaa, Josuan kirja, Tuomarien kirja, Rutin kirja, 4 Kuningasten kirjaa, 2 Aikakirjaa eli Paralipomenon, Esdran ja Nehemian kirjat, Tobiaan kirja, Juditin kirja ja Esterin kirja sekä Makkabealaisten kaksi kirjaa.
>
> *Opetuskirjat ovat:*
>Jobin kirja, Psaltari, Sananlaskut, Saarnaaja eli Ecclesiastes, Korkea veisu, Viisauden kirja, Sirak eli Ecclesiasticus.
>
> *Profetalliset kirjat ovat:*
Jesaia, Jeremia, Baruk, Hesekiel, Daniel, Hosea, Joel, Amos, Abdia, Jonas, Mikea, Nahum, Habakuk, Sofonia, Haggai, Sakaria, Malakia.

***9. Mitkä ovat uuden testamentin kiriat?**

Uuden testamentin kirjat ovat:

1) neljä evankeliumia: Matteuksen, Markuksen, Luukaan ja Johanneksen, ja p. Luukaan kirjoit- tamat Apostolein teot.
2) 14 p. Paavalin ja 7 muiden apostolien kirjettä.

>*P. Paavalin kirjeet ovat:*
>1 roomalaisille, 2 korintilaisille, 1 galatalaisille, 1 efesiläisille, 1 filippiläisille, 1 kolossilaisille, 2 tessalonikalaisille, 2 Timoteukselle, 1 Titukselle, 1 Filemonille, 1 hebrealaisille.
>
>*Muiden apostolien kirjeet ovat:*
>1 p. Jakobin kirje, 2 p. Pietarin kirjettä, 3 p. Johnneksen kirjettä, 1 p. Juudas Taddeuksen kirje.

3) P. Johanneksen salaperäinen ilmestys eli apokalypsis.

**10. Rittääkö, että uskotaan ainoastaan se, mikä on pyhässä raamatussa?**

Ei; meidän pitaä myöskin uskoa muistotieto el perintöoppi (traditio).

**11. Mitä suullisella muistotiedolla tarkoitetaan?**

Suullisella muistotiedolla tarkoitetaan niitä ilmoitettuja totuuksia, joita apostolit ovat saarnanneet, mutta eivät kirjoittaneet.

> Sentähden pyhä Paavali jo varoitti ensimäisiä kristittyjä: "Siis seisokaa, veljet, ja pitäkää säädökset (traditiones), jotka olette oppineet, joko puheestamme tikka kirjeestämme." (2 Tess. 2: 14)

***12. Eivätkö siis apostolit ole kirjoittaneet muistoon kaikkia Jeesuksen opetuksia?**

Apostolit eivät ole kirjaan panneet edes kaikkia Jeesuksen tekoja, vielä vähemmin kaikkia hänen opetuksiaan.

> Siksi kirjoittaakin pyhä Johannes: "On vielä paljo muutakin, mitä Jeesus teki, että jos kaikki erinänsä kirjoitettaisiin, en luulisi koko maailmaan mahtuvan niitä kirjoja, jotka olisi kirjoitettava. (Joh. 21: 25)

***13. Miksi eivät apostolit ole kirjoittaneet kaikkia Jeesuksen opetuksia?**

Apostolit eivät ole kirjoittaneet kaikkia Jeesuksen opetuksia siksi, että Jeesus ei käskenyt heidän hänen opetuksiaan kirjoittaa, vaan saarnata.

> Kristus tahtoi oppiansa levitettäväksi saarnalla. Siksi hän sanoi apostoleillensa: "Menkää ulos kaikkeen maailmaan ja saarnatkaa evankeliumia kaikille luoduille." (Mark. 16: 15) Samasta syystä sanoo p. Paavali: "Niin tulee siis usko kuulosta, mutta kuulo Kristuksen sanasta." (Room. 10: 17)

***14. Eikö siis riitä, että hyväksymme ainoastaan raamatun?**

Ei; vaan meidän tulee myöskin hyvaksyä perintöoppi eli muistotieto; sillä raamattu ei sano,

1) kuinka monta jumalallista kirjaa on ja mitkä ne ovat;
2) mikä niiden oikea tulkitseminen on.

> Raamatussa ei myöskään ole kaikkia uskonkappa leita ja käskyja täydellisesti esitettynä, esim. mitä lasten kasteen pätevyyteen, sunnuntain pyhittämiseen sabbatin verosta tulee.

**15. Miksi meidän pitää uskoa perintöoppi yhtä hyvin kuin pyhän raamatun kirjoitukset?**

Meidän pitää uskoa perintöoppi yhtä hyvin kuin pyhän raamatun kirjoitukset siksi, että katolinen perintöoppi on yhtä hyvin Jumalan ilmoittama kuin se, mikä on kirjoitettuna raamattuun.

***16. Mitenkä perintöoppi on sailynyt?**

Perintöoppi on säilynyt osaksi suullisen opetuksen, osaksi kirkon lakien ja tapojen sekä osaksi kirkkoisäin kirjoitusten kautta.

***17. Kuinka perintöoppi on aina voinut puhtaana ja väärentämättömänä säilyä kirkossa?**

Perintöoppi on aina säilynyt puhtaana ja väärentämättömänä:

1) Pyhän Hengen avulla, joka kirkon varjelee kaikesta erehdyksestä;
2) siten, että kirkko alati on noudattanut sääntöä olla suvaitsematta mitäan uutta oppia ja alati pysymällä vanhassa isiltä perityssä opissa.

>1) "Lohduttaja, Pyhä Henki, jonka Isä lähettää minun nimeeni, hän teille opettaa kaikki ja muistuttaa teille kaikki, mitä olen teille sanonut." (Joh. 14: 26)
>2) "Oi Timoteus, säilytä se, mikä sinulle on uskottu ja karta kelvottomia utisia sanoissa ja väärin nimitetyn tieteen vastaväitteitä." (1 Tim. 6: 20)

**18. Mitä siis kristityn pitää ylimalkaan uskoa?**

Kristityn pitää uskoa kaikki, minkä Jumala on ilmoittanut ja katolinen kirkko asettaa uskottavaksi, joko se sitten on pyhään raamattuun kirjoitettu tai ei.

***19. Miksi kirkon pitää meille esittää ilmoitetut totuudet?**

Kirkon pitää meille esittää ilmoitetut totuudet, koska me ainoastaan kirkolta saamme pettämättömästi tietää, mitä Jumala on ilmoittanut.

***20. Miksi me ainoastaan kirkolta saamme pettämättömästi tietää, mitä Jumala on ilmoittanut?**

Me saamme sen tietää ainoastaan kirkolta,

1) koska kirkolta yksin olemme saaneet pyhän raamatun ja perintöopin, joihin jumalallinen ilmoitus sisältyy;

>Katolinen kirkko yksin on apostoleilta perinyt pyhän raamatun ja perintöopin; se yksin antaa meille luotettavan takeen raamatun ja perintöopin jumalallisesta alkuperästä; se yksin antaa meille Pyhän Hengen avulla, joka sitä varjelee kaikesta erehtymisestä, täyden varmuuden niiden alkuperäisyydestä.
>
>Tosin useimpien pyhien kirjojen suhteen voidaan historiallisten ja puhtaasti inhimillisten todisteidenkin nojalla saada varmuus, että ne ovat oikeita ja luotettavia, mutta ilman kirkon todistusta ei voi saada pettämätöntä varmuutta sitä, että kaikki pyhät kirjat ovat jumalallisesta vaikutuksesta syntyneet.

2) koska ainoastaan kirkolta opimme erehtymättömästi tuntemaan raamatun ja perintöopin oikean ajatuksen.

***21. Minkätähden me ainoastaan kirkolta saamme tietää raamatun ja perintöopin oikean ajatuksen?**

Saamme ainoastaan kirkolta tietää raamatun ja perintöopin todellisen ajatuksen, koska kirkko yksin on "totuuden patsas ja perustus" eikä siiis voi erehtyä Jumalan sanaa selittäessään.

***22. Eikö sis koskaan saa selittää raamattua ja perintöoppia vastoin kirkon tulkintaa?**

Ei; sillä se olisi samaa kuin uskotella paremmin ymmärtävänsä raamattua ja perintöoppia kuin Pyhä Henki, joka Kristuksen sanojen mukaan ne kirkolle selittää.

***23. Eikö sitte pyhän raamatun ajatus ole itsestään selvä ja jokaisen helposti tajuttava?**

Ei ole, sillä pyhä raamattu on jumalallinen ja salaperäinen kirja, jossa "monet asiat ovat vaikeita ymmärtää, jotka oppimattomat ja huikentelevaiset vääntelevät omaksi kadotukseksensa." (2 Piet. 3: 16)

***24. Mitä kirkko on määrännyt raamatun lukemisesta äidinkielellä?**

Kirkko on määrännyt, että sen, joka tahtoo äidinkielellään lukea raamattua,

1) tulee omata siihen tarvittava tieto ja hurskaus;
2) tulee käyttää kirkon hyväksymää ja sen selityksillä varustettua käännöstä.

## Soveltaminen

Pysy koko elinaikasi katolisen kirkon opissa; sillä kun uskot, mitä se opettaa, uskot Jumalan sanaa.
