# Iltarukous

Nimeen Isän j. n. e.

Varjele meitä, Herra, valvoissamme; suojele meitä nukkuissamme, jotta Kristuksen kera valvoisimme ja rauhassa lepäisimme.

Kitän sinua, laupias Jumala, kaikesta armosta ja kaikesta hyvyydestä, jota olet minulle tänä päivänä osoittanut ruumiin ja sielun puolesta; laupeutesi tähden pyydän sinua tänä yönä varjelemaan minua pahan vihollisen kiusauksilta, äkillisestä ja odottamattomasta kuolemasta ja kaikesta pahasta sekä ruumiin että sielun puolesta. Amen.

*(Tutki nyt omatuntosi päivän kuluessa tekemistäsi synneistä; herätä sitten katumus ja aikomus.)*

Jumalani ja Herrani, kadun sydämeni pohjasta j. n. e. (ks. 7 s.).

Ristiinnaulitun vapahtajani nimeen menen levolle. Hän minua suojelkoon nyt ja aina ja vieköön iäiseen elämään. Amen.

Sinun turviisi pakenemme, pyhä Jumalan äiti! Pyyntöjämme älä halveksi hädissämme, vaan vapauta meitä aina kaikista vaaroista, kunniakas ja siunattu neitsyt; valtiattaremme, välittäjämme, puoltajamme, sovita meitä Poikasi kanssa, usko meitä Pojallesi, esitä meita Pojallesi!

Jesus, Maria, Joosef! Teille annan sydämeni ja sieluni.

Jeesus, Maria, Joosef! Auttakaa minua kuoleman viimeisessä taistelussa!

Jeesus, Maria, Josef! Erotkoon sieluni seurassanne täältä rauhassa!

Jumalan enkeli, joka olet suojelijani ja jonka huostaan korkein hyvyys on minut uskonut, valaise, varjele, johda ja hallitse minua.

Isämme. Terve Maria. Uskon Jumalaan.

*Vihkivettä ottaessa:* Siunatkoon minua kaikkivaltias ja laupias Jumala, † Isä ja Poika ja Pyhä Henki. Amen.
