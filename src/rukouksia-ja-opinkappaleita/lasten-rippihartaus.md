# Lasten rippihartaus

## Pyhän ripin edellä

Jumalani, tahdon nyt vastaanottaa parannuksen pyhää sakramenttia. Auta minua armollasi; sillä ilman sinua en voi mitään. Lähetä minulle Pyhä Henkesi, jotta näkisin, kuinka pahasti ja usein olen tehnyt syntiä, ja oikein katuisin syntejäni ja tekisin hyvän päätöksen. Auta minua vilpittömästi ripittämään itseäni niin, että en salaa mitään siitä mikä minun on tunnustettava. Anna minulle voimaa totisesti parantuakseni. Amen.

## Omantunnon tutkistelemus

*Ajattele tarkoin ja kysy itseltäsi:*

- Milloin viimeksi olen käynyt ripillä?
- Oliko se rippi pätevä?
- Olenko siinä tahallani salannut vaikean synnin?
- Olenko suorittanut katumustyön?

*Seuraavia syntejä lapset kyllä voivat tehdä; johdata siis mieleesi, mitkä niistä olet tehnyt, äläkä tutki ainoastaan kuolemansyntejä, vaan myöskin anteeksi annettavia syntejä. Huomaa samassa ainakin kuolemansynneistä lukumäärä, kuinka usein olet niitä tehnyt.*

### Ensimäistä käskyä vastaan

- Olenko laiskuudesta tai väärästä häpeästä laiminlyönyt aamu- ja iltarukouksen tai pöytärukoukset?
- Olenko lukenut jokapäiväiset rukoukseni ilman hartautta?
- Olenko Jumalan huoneessa käyttäytynyt sopimattomasti?
- Enkö ole oppinut katekismusta?
- Olenko hävennyt uskontoani?
- Olenko lukenut uskontoa vastustavia kirjoituksia?
- Olenko ollut ylpeä?
- Olenko halveksinut muita?

### Toista käskyä vastaan

- Olenko kunnioituksetta lausunut Jumalan ja muita pyhiä nimiä?
- Olenko herjannut Jumalaa tai pyhimyksiä?
- Olenko päästänyt manauksia tai kirouksia?
- Olenko kevytmielisesti vannonut?
- Olenko pilkannut Jumalaa ja pyhiä asioita?

### Kolmatta käskyä vastaan

- Enkö ole sunnuntaina tai pyhäpäivinä omin ehdoin laiminlyönyt pyhää messua?
- Olenko sunnuntaina tai pyhäpäivinä omasta syystäni tullut liian myöhään pyhään messuun? Melkoisen myöhään? Olenko ollut vapaaehtoisesti hartaudeton messun aikana?
- Olenko sunnuntaina ja pyhäpäivinä ilman kovaa tarvetta tehnyt kiellettyjä toitä?
- Olenko ollut poissa saarnasta tai uskonnonopetuksesta?

### Neljättä käskyä vastaan

- Olenko ollut tottelematon vanhemmilleni?
- Olenko ollut epäkohtelias ja niskoitteleva vanhemmilleni?
- Olenko saattanut vanhemmilleni murhetta tai mielipahaa?
- Olenko jättänyt rukoilematta vanhempieni puolesta?
- Olenko toivonut heille pahaa tai kohottanut käteni heitä rastaan?
- Olenko ilvehtinyt vanhoja ihmisia?
- Olenko koulussa ollut laiska ja tarkkaamaton?
- Olenko tahallani laiminlyönyt koulun?
- Olenko ollut tottelematon ja röyhkeä opettajilleni?
- Olenko paastopaivina tahallani syönyt lihaa?
- Olenko muulla tavalla rikkonut kirkon käskyjä?

### Videttä käskyä vastaan

- Olenko riidellyt siskojeni tai muiden kanssa? Olenko heille antanut soimausnimiä, lyönyt heitä tai toivonut heille pahaa?
- Olenko kadehtinut?
- Olenko suuttunut?
- Olenko ollut kovasydäminen?
- Olenko vihannut toisia?
- Olenko ollut kohtuuton syömisessä ja juomisessa?
- Olenko vietellyt muita syntiin? Mihin syntiin?

### Kuudetta ja yhdeksättä käskyä vastaan

- Olenko vapaaehtoisesti ajatellut epäsiveellisiä asioita? Onko minulla siitä ollut iloa?
- Olenko halunnut nähda tai tehdä jotakin epäsiveellistä?
- Olenko vapaaehtoisesti katsellut jotakin epäsiveellistä?
- Olenko mielelläni kuunnellut epäsiveellisiä puheita?
- Olenko lukenut epäsireellisiä kirjoja, puhunut irstaita tai laulanut rivoja lauluja?
- Olenko itse tehnyt tai antanut tapahtua jotakin epäsiveellistä? Yksinäni vai muiden kanssa?

### Seitsemättä ja kymmenettä käskyä vastaan

- Olenko tuntenut halua anastaa vierasta omaisuutta?
- Olenko näpistellyt?
- Olenko varastanut? Mitä? Oliko sillä suurikin arvo?
- Olenko ottanut vanhemmiltani jotain? Mitä?
- Olenko perinyt varastettua?
- Enkö ole antanut takaisin löytamääni tai lainaamaani?
- Olenko vahingoittanut lähimäistäni hänen omaisuutensa puolesta?

### Kahdeksatta käskyä vastaan

- Olenko valehdellut? Olenko valehtelemalla vahingoittanut muita? Olenko teeskennellyt?
- Olenko tarpeettomasti ilmaissut lähimäiseni tuntemattomia vikoja tai suurentanut hänen vikojansa?
- Olenko toisista puhunut pahaa, joka ei ollut totta?

## Katumus ja aikomus

Taivaallinen Isä, kuinka usein olenkaan tehnyt syntiä! En ansaitse sinun lapsesi nimeä. Enkelit, jotka tekivät syntiä, hylkäsit heti; mutta minua olet vielä säästänyt. Adamin ja Eevan ajoit heti heidän syntiinlankeemuksensa jälkeen pois paratiisista; mutta minua kohtaan olet vielä ollut kärsivällinen. Monta ihmistä on jo joutunut helvettiin, toisia on tuomittu karsimään pitkiä ja hirveitä tuskia kiirastulessa, koska he ovat sinua loukanneet; minua olet sitävastoin vielä säästänyt. Kuinka kiitollinen olisikaan minun pitänyt siitä olla, ja kuinka kiittämätön sentään olen ollut. Olen unohtanut minulle osoittamasi hyvyyden. Taivasta varten olet minut luonut, mutta minä olen hyvin vähän, jos ollenkaan, pitänyt huolta sinne joutumisesta. Ainokainen Poikasi on katkeralla kärsimisellänsä ja kuolemallansa lunastanut minut, rakkaudesta minuun vuodattanut verensä. Syntiä tekemällä olen ollut hänelle kiittämätön ja uskoton, olenpa vielä uudistanutkin hänen kärsimyksensä. Jumala, anna minulle anteeksi! Tunnustan tehneeni väärin; minua surettaa, etten ole rakastanut, vaan halveksinut ja loukannut sinua. Tahdon nyt vilpittömästi tehdä parannuksen.

Jumalani ja Herrani, kadun sydämeni pohjasta j. n. e. (ks. 7 s.).

*Jos Jumalan armosta olet säästynyt kuolemansynneiltä, niin kadu toki vilpittömästi se taikka tämä tuntuvampi anteeksiannettava synti ja päätä vakaasti sen suhteen tehdä parannus.*

*Jos saat hiukan odottaa, ennenkuin pääset itseäsi ripittämään, niin lue ruusukehää tai muita rukouksi äläkä häiritse ketään puheilla tai rauhattomalla käytoksellä.*

## Rukous pyhän ripin jälkeen

Jumalani, kuinka suuri onkaan rakkautesi ja hyvyytesi! Sinä olet papin huulten kautta antanut anteeksi syntini. Olen nyt jälleen lapsesi. Kitos ja ylistys olkoon sinulle! En tahdo unohtaa tätä armoa, van koetan kiitollisuudesta huolellisesti välttää syntiä ja lähintä synnin tilaisuutta. Siunaa, Jumala, tämä aikomukseni ja vahvista minua pysymään sinulle uskollisena. Tätä sinulta rukoilen Jeesuksen Kristuksen, Poikasi kautta, joka minut kalliilla verellansä on lunastanut ja synneistäni puhdistanut. Amen.

Pyhä Jumalan aiti, auta minua, etten koskaan menettäisi Jumalan armoa ja ystävyyttä. --- Pyhä suojelusenkeli, älä hylkää minua! Amen.

*Toimita nyt, jos voit, rippi-isäsi määräämä katumustyö. Älä koskaan unohda sitä suurta armoa, että Jumala on antanut syntisi anteeksi.*
