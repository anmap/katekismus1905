# Tridentin uskontunnustus

Minä N. uskon vahvasti ja tunnustan oikeaksi kaikki ja kunkin erikseen niistä uskonkappaleista, jotka sisältyvät pyhän katolisen kirkon käyttämään uskontunnustukseen, nimittäin:

Uskon yhteen kaikkivaltiaaseen Isään,taivaan ja maan, kaikkien näkyväisten ja näkymättömien luojaan. Ja yhteen Herraan Jeesukseen Kristukseen, Jumalan ainokaiseen Poikaan, joka on Isästä syntynyt iankaikkisuudessa, Jumala Jumalasta, valo valosta, totinen Jumala totisesta Jumalasta; syntynyt, ei tehty, saman olentoinen kuin Isä; jonka kautta kaikki on luotu joka meidän ihmisten ja meidän autuutemme tähden astui alas taivaista. Ja tuli lihaksi Pyhän Hengen kautta neitsyt Mariasta ja tuli ihmiseksi Ristiinnaulittiin myös Pontius Pilatuksen aikana, kärsi ja haudattiin. Ja nousi kolmantena päivänä kirjoitusten mukaan ja astui ylös taivaaseen. Istuu Isän oikealla kädellä. Ja on taas tuleva kunniassa tuomitseniaan eläviä ja kuolleita, eikä hänen valtakunnallansaole loppua. Ja Pyhään Henkeen, Herraan ja elonantajaan, joka Isästä ja Pojasta käy ulos, jota ynnä Isän ja Pojan kanssa palvellaan ja kumarretaan, joka on puhunut profeetain kautta. Ja yhteen, pyhään, katoliseen ja apostoli seen kirkkoon. Tunnustan yhden kasteen syntien anteeksisaamiseksi. Ja odotan kuolleiden ylösnousemista ja tulevaisen ajan elämää. Amen.

Hyväksyn ja omaksun järkähtämättömästi apostoliset ja kirkolliset muistotiedot (traditiot) ja saman kirkon muut määräykset ja asetukset.

Samoin omaksun pyhän Raamatun sinä mielessä, joka on ollut ja on pyhälla äidillä, kirkolla jonka asia on ratkaista pyhien kirjoitusten todellinen ajatus ja selitys; enkä koskaan hyväksy enkä selitä sitä muuten kuin pyhien isien yksimielisen käsityksen mukaisesti.

Tunnustan lisäksi uudessa liitossa olevan seitsemän Herramme Jeesuksen Kristuksen asettamaa todellista ja varsinaista sakramenttia, jotka ovat,vaikka ei kaikki jokaiselle, tarpeelliset ihmiskunnan pelastukseen, nimittäin kaste (baptisma), vahvistus (confirmatio), alttarin sakramentti (Eucharistia), parannus (poenitentia), viimeinen voitelu (extrema unctio), papiksivihkiminen (ordo) ja avioliitto (matrimonium); että nämä sakramentit välittävät Jumalan armoa, sekä että niistä kastetta, vahvistusta ja papiksivihkimistä ilman pyhyyden häväistystä (sacrilegium) ei voida uudistaa.

Omistan ja hyväksyn myöskin katolisen
kirkon hyväksymät ja vahvistamat juhlamenot (ritus), joita käytetään yllämainittujen sakramenttien juhlallisessa hoidossa.

Omistan ja hyväksyn kaikki ja kunkin opin kappaleen erikseen, mitä kaikkeinpyhimmässä Tridentin kirkolliskokouksessa on ratkaistu ja päätetty perisynnistä ja vanhurskauttamisesta.

Samoin tunnustan, että pyhässä messussa kannetaan Jumalalle totinen, varsinainen, sovittava uhri elävien ja kuolleiden puolesta, että Herramme Jeesuksen Kristuksen ruumis ja veri yhdessä hänen sielunsa ja jumaluutensa kera on todesti, todellisesti ja oleellisesti läsnä alttarin pyhassä sakramentissa; sekä että koko leivän olemus muuttuu hänen ruumiiksensa ja koko viinin olemus hänen vereksensä, jota muutosta katolinen kirkko kutsuu aineenmuutokseksi (transsubstantiatio). Tunnustan myöskin, että jommassakummassa muodossa saadaan Kristus kokonaisena ja jakamattomana ja nautitaan totinen sakramentti.

Uskon horjumatta puhdistuspaikan olevan olemassa sekä että siellä olevia sieluja autetaan uskovaisten rukouksilla. Samoin uskon, että on kunnioitettava ja avuksi huudettava pyhiä, jotka yhdessä Kristuksen kanssa hallitsevat, että he meidän puolestamme kantavat rukouksia Jumalalle, sekä että heidän jäännöksiänsä on pidettävä kunniassa.

Julistan järkähtämättömän varmasti, että Kristuksen ja Jumalan äidin, ainaisen neitsyt Marian sekä muiden pyhien kuvia saa pitää ja säilyttaä ja että nille on osoitettava tarpeellista kunniaa ja arvonantoa.

Samoin tunnustan, että Kristus on jättänyt kirkolleen vallan jakaa aneita (indulgentia), sekä että niiden käyttö on kristitylle kansalle erittäin hyödyllinen.

Tunnustan pyhän, katolisen ja apostolisen roomalaisen kirkon (ecclesia) kaikkien kirkkojen äidiksi ja opettajaksi; ja lupaan ja vannon Rooman piispalle, apostoliruhtinaan, pyhän Pietarin seuraajalle ja Jeesuksen Kristuksen sijaiselle, totista kuuliaisuutta.

Samoin hyväksyn ja tunnustan opäämättömästi kaiken muun, mità pyhät kirkolliset asetukset ja yleiset kirkolliskokoukset, etenkin pyhä Tridentin kirkolliskokous a yleinen Vatikanin kokous (concilium) ovat antaneet, ratkaisseet ja päättäneet,varsinkin mitä tulee Roman piispan esimiehyyteen ja erehtymättömään opetusvirkaan. Kaiken sen taas, mikä sotii sitä vastaan, sekä kaikki erehdykset (haeres), jotka kirkko on kironnut, hylännyt ja julistanut pannaan, kiroon, hylkään ja julistan pannaan minäkin.

Tämän toden ja katolisen uskon, jota ilman kukaan ei voi tulla autuaaksi, ja jonka nyt vapaaehtoisesti tunnustan ja vilpittömästi omaksun, tahdon Jumalan avulla viimeiseen hengenvetooni saakka puhtaana ja saastatonna säilyttää ja vakaasti tunnustaa, sekä mikäli voin, pitää huolta, että alustalaiseni ja ne, joiden hoidon kutsumukseni minulle uskoo, pitävät, opettavat ja saarnaavat sitä: tämän vahvistan, lupaan ja vannon minä N., niin totta kuin minua Jumala auttakoon ja tämä Jumalan pyhä evankeliumi.
